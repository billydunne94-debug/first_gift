Gustong gusto ko tumitig sa 'yo kasi alam kong ayaw mo, at feeling mo hinuhusgahan ko buong pagkatao mo. Pero sa totoo lang, hindi ko naman tinitignan ang bawat galaw o 'yung mukha mo para husgahan, kundi para mas makita ko pa kung gaano kita naiintindihan at kung gaano pa kita gustong makilala. Sa tingin ko, sa mga sandaling tahimik tayo, doon ko natutuklasan ang mga bagay na hindi mo pa nasasabi, mga bagay na tila ayaw mong ipakita pero nararamdaman ko. Minsan, mga mata mo na nagsisilbing paraan ng pagpapakita ng pagmamahal at pag-unawa sa akin. Huwag mo sana masamain ang simpleng pagtingin ko sa 'yo, kasi 'yon ang nagsasabi ng higit pa sa salita na gusto mong marinig at madama. Sa mga pagkakataong gusto mong umiyak at tumawa, doon ko mas nararamdaman na gusto mo ako. Gusto mo akong nandoon ako, na ako 'yung nakakakita sa 'yo, na hindi mo pinapakita sa iba. Ayokong tagamasid lang, nais ko ring maramdaman ang bawat pagsabog ng emosyon mo. Sasamahan kita umiyak, kasi ayoko maramdaman mo na mahina ka. Sasamahan kita tumawa, kasi doon ko nakikita ang mga bagay na Kahit ang mga salitang hindi mo kayang iparating ay lumalabas sa 'yong mga mata at pagtawa. Naiintindihan ko naman na hindi sa lahat ng oras ay magaan at masaya,  Hindi ko kayang magbigay ng solusyon, kailangan mo lang ng makikinig at magbibigay ng yakap na walang tanong at paghuhusga. Salamat at nakauwi na ako, mahal kita.