
Sa plataporma ay nganga, gutom ang resulta.
Bente pesos na bigas, napako na nang wagas. 


Sa lupaing sagana, bakit dukha ang masa?
Kayamanang likas, di maramdaman ng madla.
Ginto’t perlas sa tubig, ani’y sagana sa bukid,
Ngunit hapdi ng sikmura, tayo ang nag durusa.

Bente pesos na bigas, pangarap na mataas,
Pamasaheng pataas, sahod nama’y di patas.
Nagpupunyagi’t kayod, ngunit laging salat,
Hanggang kailan aasang buhay ay uunlad?

Lumulubog sa kahirapan, walang malapitan,
Pangakong matamis, sa kilos ay nagmimintis.
Buwis na hinugot sa dugo at pawis, 
Sa bulsa ng gahaman, gamit upang magmalinis.